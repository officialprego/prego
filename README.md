# Prego.
Un gioco onorevole che celebra la gentilezza.

  ## Terminologia
  
  **Cast**: entità convenzionale associata ad una Porta, risultante dall'atto di castare. 

  **Castare**: atto di dire “Prego!“ con fare cordiale, indicando una Porta (vedi “Porta”), ad essa verrà associato un Cast.

  **Crossare**: crossa chi, proiettando la traiettoria dal punto di contatto iniziale al finale dei piedi sul suolo sul piano tangente (denominato π) al pavimento e contenente il segmento/porta castato, interseca il suddetto segmento con la proiezione; inoltre i punti, iniziale e finale, devono giacere su due semipiani differenti di π (individuati dal segmento/porta) per essere definito crossing. Non valido per il crosser se ha già due punti di contatto in due semipiani differenti sopra definiti. 

  **Onore**: numero intero associato ad ogni partecipante, a partire da 0 al momento dell'inclusione al gioco. La somma totale dei punti dei pertecipanti deve essere 0. 

  **Porta**: segmento sul suolo delimitato da 2 punti di riferimento distinguibili.

  ## Regolamento

  ### Art. 1
  Chi casta (il caster) deve indicare inequivocabilmente verso quale porta sta castando.

  ### Art. 2
  Ogni crosser annulla tutti i cast sulla porta che crossa. Per ogni cast così annullato, il crosser cede un punto Onore al caster.

  ### Art. 3
  Un cast dura fino a un minuto, per poi essere automaticamente annullato.

  ### Art. 4
  Ogni cast annulla il cast precedente dello stesso caster.

  ### Art. 5
  L’unico documento ufficiale delle regole è nella pagina ufficiale GitHub:
  https://github.com/officialprego/prego
  In caso la pagina GitHub cessasse di esistere per qualunque motivo, il riferimento ufficiale diventerebbe il prossimo sito per Version Control System in ordine di popolarità, misurata in utenti registrati. Eventualmente fare riferimento alla mail prego@email.com. 

  ### Art. 6
  L'assemblea è un aggregato di persone che hanno accesso alla pagina ufficiale. L'aggiunta di un membro all'assemblea deve essere approvata dai ⅔ dei facenti parte, approssimando per eccesso. 

  ### Art. 7
  Ogni proposta di modifiche alle regole deve essere approvata dai ⅔ dell'assemblea, approssimando per eccesso. 

  ### Art. 8
  I punti sono contati solo per i partecipanti iscritti. Per iscriversi, inviare una mail all’indirizzo mail ufficiale, prego@email.com. La mail deve avere come oggetto il nome completo esatto di chi si vuole iscrivere.
